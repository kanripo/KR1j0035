# -*- mode: mandoku-view -*-
#+TITLE: 字通
#+DATE: 2018-03-25 15:00:53.245092
#+PROPERTY: ID KR1j0035
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1j0035_WYG_000-1a>¶
欽定四庫全書　　　　　　經部十¶
　字通　　　　　　　　　　小學類二(字書之屬)¶
提要¶
¶
　　　　臣等謹案字通一巻宋李從周撰從周始末未詳據嘉¶
　　　　定十三年魏了翁序但稱為彭山人字曰肩吾末有寳¶
　　　　祐甲寅虞兟刻書䟦亦但稱得本於了翁莫能考仕履¶
　　　　也是書以説文校書之偏旁凡分八十九部為字六百有一¶
　　　　其分部不用說文門類而仍以篆文大書¶
<pb:KR1j0035_WYG_000-1b>¶
　　　　書夾註于體例亦頗不恊且如水字火字既¶
　　　　入上兩㸃類而下三黙内又出火字水字如¶
　　　　此之類凡一百二十三字破碎冗雜殊無端¶
　　　　緒至于干字収于上兩㸃類獨從篆而不從¶
　　　　既自亂其例回字収于中日字類臣字巨¶
　　　　字字收於字類東字収于里字類併¶
　　　　書亦可相合均為乖刺然其大㫖出于明¶
　　　　書之源流而非欲以篆文改猶顔元孫所¶
<pb:KR1j0035_WYG_000-2a>¶
　　　　謂去㤗去甚使輕重合冝者宋人舊帙流傳¶
　　　　已久存之亦可偹檢閱也卷末别附紏正俗¶
　　　　書八十二字其中如壅塞必作邕塞芝草必¶
　　　　作之草衣裳必作衣常添減必作沾減䂓矩¶
　　　　必作規巨心膂必作心吕鐙炷必作鐙主袒¶
　　　　裼必作但裼負荷必作負何巾帨必作巾帥¶
　　　　竭力必作渇力肘腋必作肘亦是雖于古有¶
　　　　據而今斷斷不能行其前題詞有復古編字¶
<pb:KR1j0035_WYG_000-2b>¶
　　　　通尚未及之畧具如左文云云似非從周之¶
　　　　語又虍字類虛字條下既稱今别作墟非是¶
　　　　而此又出虚作墟非一條指為字通所未及¶
　　　　使出從周不應牴牾如此其或後人所竄入¶
　　　　歟乾隆四十六年十月恭校上¶
　　　　　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　總校　官　臣陸費墀¶
<pb:KR1j0035_WYG_000-3a>¶
字通原序¶
書有六體或指其事或象其形或諧諸聲或㑹以意或¶
轉注相授也或假借相成也凡以極天地萬物之變而¶
與八卦九章竝行於兩間者也古之教必由小學將以¶
參稽象類涵養本初為格物求仁之本此如兵法遠交¶
近攻具有次第其在學者孰非所當知而後世師友道¶
缺高者騖於上達卑者安於小成於是禮樂射御數咸¶
失其傳焉乃有以書學名家者則僅出一技一能之士¶
<pb:KR1j0035_WYG_000-3b>¶
而他亡所進也余病此已久一日彭山李肩吾以一編¶
書示余大較取俗之所易諭而不察焉者以㸃畫偏㫄¶
稡類為目而質以古文名曰字通凡余所病於俗者皆¶
已開卷瞭然徐而即之則肩吾盖當博觀歴覽而能返¶
諸義理之歸者也嗚呼斯豈一技一能者比乎肩吾請¶
叙所以作余又謂之曰子之為是也傷小學之湮微而¶
古文之不復見也雖然子亦知其然乎自秦斯高以来¶
是學也往往滯於偏㫄訓故而不知進於大學之歸故非¶
<pb:KR1j0035_WYG_000-4a>¶
徇末以流於藝則必曲學以誤其身且自近世博通古¶
文宜莫如夏文莊以㑹意一體貫通六書王文公亦自¶
謂有得於今文矣迨其所行俱不若未嘗知書者遂使¶
世以書為不足學此豈書之罪邪范忠文司馬文正類¶
篇之作比音擇字其明於五音之輕重八體之後先視¶
夏若王殆若過之而學術行誼為世標表盖二老繇下¶
學而充之者也夏若王則翫文字滯佔畢以終其身焉¶
耳肩吾其必有擇於斯矣乎肩吾曰善其遂以識諸篇¶
<pb:KR1j0035_WYG_000-4b>¶
端也肩吾名從周嘉定十有三年夏六月癸酉朢白鶴¶
山人魏了翁書¶
